# PhoneBook
Задача

Да се напише конзолно приложение, което представлява опростен телефонен указател. Данните се съхраняват само в паметта (т.е. не се персистират във файлове). При стартиране на приложението, телефонният указател е празен. Потребителят може да задава поредица от команди (case insensitive), като възможните опции са следните:
- 	I: Зареждане на телефонния указател с данни от външен CSV файл (разделител на данните за всеки запис Tab или «,» по избор)
- 	N: Добавяне на нов запис
- 	R: Изтриване на запис
-	L: Показване на всички записи
-	E: Експорт на всички записи във външен файл, сортирани по име на абонат
-	Q: Изход от приложението

Когато потребителят въведе команда „N”, приложението изисква от него да въведе име, телефонен номер и град (градът е optional). Името и градът трябва да бъдат с дължина до 30 знака. Телефонният номер трябва да е с дължина от 3 до 12 знака. Приложението автоматично генерира ID (уникален идентификатор) за новия запис. Не се позволява въвеждането на дублирани стойности по име или телефон.

Когато потребителят въведе команда „R”, приложението изисква от него да въведе ID-то на записа, който да бъде изтрит.

При команда „L”, приложението показва всички записи, по подразбиране сортирани така, че последно въведените записи да се показват най-отгоре. Но потребителят може да укаже и колона, по която да бъдат подредени записите, като след “L” изписва двоеточие и името на колоната, по която да се извърши сортирането (валидни опции: “name”, „phone” и „city”). Ако след името на колоната потребителят въведе удивителен знак, това указва сортирането да бъде в обратен ред (descending).





